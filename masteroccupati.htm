<html>

<head>
<meta http-equiv="Content-Type" content="text/html; charset=windows-1252">
<meta name="GENERATOR" content="Microsoft FrontPage 4.0">
<meta name="ProgId" content="FrontPage.Editor.Document">
<title>Se sono occupato come faccio</title>
</head>

<body>

<p><font size="4"><span style="background-color: #FF0000">Se sono occupato come
faccio?</span></font></p>
<p><font size="4">I master sono per definizione rivolti anche agli occupati.
Tuttavia, la frequenza è obbligatoria (almeno al 70%), e la programmazione
didattica prevede un periodo molto intenso di attività didattica
&quot;frontale&quot;, concentrato fra il 7 marzo ed il 15 giugno. Questo
significa che, per circa 3 mesi, corrispondenti a circa 450 ore, l'attività
lavorativa deve venire sospesa quasi integralmente (stiamo cercando di
concentrare le 35 ore settimanali di frequenza su soli 4 giorni, eventualmente
con recuperi il sabato mattina, in modo da consentire ai lavoratori di passare
almeno un giorno alla settimana presso la loro sede lavorativa, onde non perdere
il contatto con le attività in corso). </font></p>
<p><font size="4">Dal punto di vista dei rapporti con il datore di lavoro, si
presentano normalmente due possibilità: </font></p>
<p><font size="4">1) Il datore di lavoro stesso iscrive il proprio dipendente al
master, quindi a tutti gli effetti esso si trova &quot;in servizio&quot; mentre
frequenta le lezioni. Questo è ovviamente molto gradito al dipendente, ma offre
dei cospicui vantaggi anche al datore di lavoro, che si troverà poi una unità
di personale con qualifica e capacità produttiva molto superiore. Inoltre, sono
possibili incentivi economici e fiscali per le aziende che iscrivono i loro
dipendenti ad un master (la regione riconosce loro un buono sino a 3500 Euro, e
la quota eccedente mi risulta vada in detrazione fiscale con l'aliquota del 50%,
quindi di fatto al datore di lavoro iscrivere un dipendente non costa pressochè
nulla). </font></p>
<p><font size="4">2) Il datore di lavoro non si fa carico del master stesso, che
rimane una iniziativa del dipendente. La legislazione attuale impone comunque al
datore di lavoro di consentire la frequenza al master del proprio dipendente.
Sino a 150 ore di permesso ogni anno debbono per legge essere concesse senza
riduzione di stipendio, le ulteriori 300 ore verranno invece effettuate in
regime di aspettativa senza assegni.</font></p>
<p><font size="4">Superato il periodo suddetto, le attività proseguono con un
ritmo piu' rilassato, che è perfettamente compatibile con la normale attività
lavorativa, in quanto le esercitazioni pratiche si concentrano in due serate e
nel sabato mattina. </font></p>
<p><font size="4">Infine, le 250 ore di stage aziendale possono venire svolte
nell'azienda stessa di cui si è dipendenti, purchè all'interno di essa vengano
svolte mansioni attinenti al programma del master stesso. </font></p>
<!-- Inizio Codice PowerStats.it -->
<script type="text/javascript" language="JavaScript"
src="http://www.powerstats.it/logs/logme.php?id=45966"></script>
<noscript>
<a href="http://www.powerstats.it/logs/?id=45966" target="_blank"
title="Statistiche">
<img alt="Statistiche di PowerStats.it" title="Statistiche"
src="http://www.powerstats.it/logs/statistiche_45966.gif" border="0"></a>
<a href="http://www.powerstats.it/logs/statistiche_45966.htm"
title="Statistiche">Statistiche</a>
</noscript>
<!-- Fine Codice PowerStats.it -->

</body>

</html>
